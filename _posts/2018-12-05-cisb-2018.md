---
layout: post
title: CISB2018
tags : [Events]
--- 

![Header](/images/header_cisb_2018.png)

La prima edizione Conference of IEEE Student Branch of Brescia (o brevemente CISB) si è conclusa la sera del 5 Dicembre 2018.

## L'Organizzazione

L’idea, nata da _Bono Massimo_, ha coinvolto in questa edizione gran parte del gruppo: _Pasquali Paolo_ ha avuto il compito di co-organizzatore dell’evento ed in seguito Chair di sala nello svolgimento.
Un ruolo fondamentale è stato assunto dall’intero Publicity Committee, capitanato da _Onofri Nicola_ e con particolare coinvolgimento di _Dusi Michele_ e _Rossi Andrea_. Questo comitato si è impegnato nel pubblicizzare la conferenza in modo impeccabile su tutti i social a disposizione dello Student Branch realizzando contenuti grafici di alto livello ed uniformi nello stile. Inoltre, sono stati realizzati quiz accattivanti sulle pagine Facebook ed Instagram del gruppo per attirare pubblico. A loro si assegna anche il merito di aver gestito le iscrizioni tramite Eventbride, strumento online per l’organizzazione di eventi.
Altri ruoli di particolar importanza sono interpretati da _Richiedei Emanuele_ come fotografo per la giornata ed i relatori membri del STB1019:

## L'Evento

La giornata inizia alle nove del mattino con l'apertura dell'aula al pubblico e si riempie subito con tre presentazioni. Un'abbondante pausa pranzo ha spezzato il ritmo, per poi proseguire con i restanti due incontri da metà pomeriggio fino a sera e terminare con il saluto del Chair _Caldarella Simone_.
Di seguito, in ordine di presentazione, la scaletta dei seminari svolti:

* [09:30->10:15] *Bono Massimo* in _Introduction to Aspect Programming in Java_
* [10:30->11:15] *Pellegrini Dario* in _Kotlin: getting started_
* [11:30->12:30] *Caldarella Simone* in _Reti Convoluzionali_
* [15:45->16:45] *Rossi Andrea* in _Docker Container: Dev in your way!_
* [17:00->18:00] *Brancatisano Nikita* in _GaSP: A Unity3D Game_

## I Risultati

![Image](/images/footer_cisb_2018.png)

La conferenza si è svolta come da programma durante tutta la giornata. Qualche difficoltà e ritardi non sono di certo mancati, ma l’organizzativo è riuscito con piccole modifiche ad orari e programma a risolverle in modo che i partecipanti non ne risentissero in alcun modo.

L’evento è stato un successo di affluenza con 46 presenze totali. Togliendo membri e relatori si hanno in totale 33 studenti interessati ai seminari discussi e per alcuni si è conquistata la presenza per l’intera giornata.
Il progetto ha ottenuto l'approvazione dell’Università degli studi di Brescia stessa: la quale ha fornito il luogo di svolgimento, l’aula consiliare del polo ingegneristico, e l’autorizzazione all’uso dei loghi universitario e del Dipartimento di Ingegneria dell’Informazione (DII) per il materiale publicitario.

L’esperienza porta grandi risultati per lo Student Branch e sicuramente molte nuove competenze.



Se ti interessano informazioni per le prossime edizioni, segui la [pagina dell'evento](/cisb.md).
